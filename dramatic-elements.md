# TargetDrop

## 1) אתגר
בשביל לשחק במשחק השחקן יצטרך להכיר את הארץ מבחינה בסיסית, בתחילת המשחק תוצג הדרכה:
**הדרכה**: המשחק יסביר לשחקן איך מנווטים במשחק ואיך מפילים את החבילה במקום הרצוי. ההדרכה תתבצע על מקומות שהם מוכרים וקלים לזיהוי במפה כמו החרמון, אילת, חיפה, הכנרת, ים התיכון וים המלח.  
ובמשחק יהיו 3 רמות קושי שונות:  
1. השחקן יצטרך להפיל את החבילה ב**אזורים כלליים בארץ** כמו רמת הגולן, הגליל העליון, הגליל התחתון, הכרמל, מישור החוף, שפלת יהודה, השומרון, הנגב, הערבה, מדבר יהודה.  
2. השחקן יצטרך להפיל את החבילה ב**ערים גדולות** כמו ירושלים, תל אביב, באר שבע, ראשון לציון, טבריה.  
3. השחקן יצטרך להפיל את החבילה ב**ישובים, מושבים וקיבוצים** - מקומות יותר קטנים ופחות מוכרים.  

אם נרצה לשנות את רמת הקושי של המשחק בהתאם להצלחות השחקן, נבנה את המשחק כך שעל מנת לעבור משלב לשלב השחקן יצטרך לצבור כמות ניקוד מסוימת.

## 2) זרימה
על מנת למקד את תשומת הלב של השחקן במשחק, נשמור על סביבת משחק נקייה מהסחות דעת - כלומר המשחק יהיה בנוי אך ורק מהמפה ומהמטוס שמייצג את השחקן.  
השחקן יוכל להשתמש במקשי החיצים על מנת להזיז את המטוס ימינה, שמאלה, למעלה ולמטה וכך השחקן יוכל לשלוט במשחק.  
על מנת להנחית חבילה במקום מסוים השחקן יצטרך ללחוץ על מקש הרווח, ואז יראו שנפלה מהמטוס חבילה.  
השחקן צריך להפיל את החבילה במקום הנכון ובכך הוא שולט במשחק - אם באופן יחסי השחקן הפיל את החבילה קרוב ליעד שלה הוא יקבל ניקוד גבוה, ואם לא הוא יקבל ניקוד נמוך/לא יקבל ניקוד בכלל. כך השחקן יכול לקבל משוב על הצלחה או כישלון.

## 3) שעשוע
השחקן יוכל סתם להסתובב ולהכיר את המפה, לטוס מעל מקומות ולראות איך הם נראים במבט על.  
מכיוון שלמשחק יש כמה דרגות קושי שונות המשחק מתאים לקהל יעד רחב מאוד - מאנשים שלא מכירים בכלל את מפת הארץ ועד אנשים שמכירים אותה היטב.

## 4) רגשות
אנחנו מצפים שהשחקן שישחק במשחק יחווה ריגוש וסקרנות לגבי האתגרים העומדים בפניו, שהוא ירגיש שזה מעניין ומסקרן להסתכל על מקומות ממבט על.  
נרצה לעצב את המשחק בצורה שכל הצלחה מוצגת בצורה בהירה ומרגשת, וכל כישלון גם, ובכך זה יתמרן את השחקן לרצות להצליח ולהתקדם בשלבים.

## 5) רקע עלילתי
הרקע העלילתי של המשחק הוא שהסיפור מתרחש בתקופה של מתיחות ביטחונית גבוהה, הארץ נמצאת בכוננות מוגברת, והשטח מלא במשימות דחופות.  
יחידות צה"ל הפזורות בשטח, זקוקות לאספקה מיידית, והשחקן שמייצג טייס של חיל האוויר צריך להנחית בשבילם את האספקה במקומות מסוימים.  
סיפור הרקע יועבר לשחקן על ידי אנימציה קצרה שמספרת את הסיפור ומכניסה את השחקן לאווירה של המשחק, כך השחקן ירגיש שיש לו אחריות ויקבל מוטיבציה להצליח במשחק.

## 6) דמויות
- **דמות מרכזית**: הטייס, השחקן יוכל להזיז את המטוס באופן שירצה.  
- **דמויות משניות**: היחידות שמחכות לאספקה של המטוס.

## 7) עלילה
השחקן מתחיל במשחק -> מצליח במשימות -> המשימות נהיות קשות יותר.  
עם הצלחת המשימות הראשונות, המפקד מעדכן את השחקן שהמצב הולך ומסתבך - דרישות האספקה עולות, והמשימות נעשות קשות יותר.

## 8) בניית העולם
חוקי הטבע במשחק יהיו זהים לעולם רגיל.
